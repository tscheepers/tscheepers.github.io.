<!DOCTYPE html>
<html lang="nl">
	<head>
		<meta charset="utf-8" />
		<meta content="width=device-width, initial-scale=1.0" name="viewport" />
		<title>Waarom ik vertrek bij mijn florerende softwarebedrijf  ‚Äì Thijs Scheepers</title>
		<link rel="stylesheet" media="screen" href="style.css" />
	</head>
	<body>
		<div class="site">
			<article>
				<h1>Waarom ik vertrek bij mijn florerende softwarebedrijf</h1>
				<p><strong>Oktober 2020</strong> door <a href="/">Thijs Scheepers</a></p>
				<p>
					Deze maand is het precies tien jaar geleden dat ik samen met mijn compagnons softwarebureau <a href="https://305.nl">Label305</a> oprichtte. Over de afgelopen jaren heb ik heel veel plezier gehad en ongelofelijk veel geleerd over software, design, marketing, bedrijfsvoering en vooral over mensen. Echt waar, deze onderneming is het mooiste avontuur van mijn leven. Toch, begon ik me twee jaar geleden te realiseren dat ik niet voor altijd met Label305 bezig zou blijven. Het kostte veel moeite, maar begin dit jaar hakte ik de knoop door. 2020 zou mijn laatste jaar bij het bedrijf zijn. Natuurlijk brak een maand later de pandemie uit üôà.
				</p>
				<p>
					In dit artikel wil ik graag iets vertellen over mijn beweegredenen. In een notendop, ik kwam erachter dat ik vooral energie krijg van nieuwe dingen leren en realiseerde me dat ik ben uitgeleerd bij Label305. Zoiets klinkt misschien gek ‚Äî uitgeleerd raken bij je eigen bedrijf ‚Äî maar ik zal het uit proberen te leggen.
				</p>
				<p>
					Label305 is gebootstrapped, opgericht zonder investeerders of financiering. Dat kan als je alleen tijd en een laptop nodig hebt om te beginnen. Inmiddels hebben we een winstgevend SaaS-product, een mooie buffer en een diverse klantenbasis voor onze consultancy business. Bovendien gaan onze processen goed samen met werken op afstand. Wij komen de pandemie dus gelukkig wel door ü§û. 
				</p>
				<p>
					Ik heb veel respect voor alle ondernemers die nu in een lastiger parket zitten. Als eigenaar van een klein bedrijf, weet ik goed hoe stressvol situaties zijn die buiten je controle liggen. In een klein team leef je met iedereen mee, je ziet alle problemen van dichtbij. 
				</p>
				<p>
					Als ondernemer moet je ervoor zorgen dat er mooie opdrachten zijn, dat er een fijne werksfeer heerst, dat iedereen zich kan blijven ontwikkelen, dat er fantastisch werk geleverd wordt en dat opdrachtgevers in ons geval de eigenaardigheden van het softwareontwikkelingsproces begrijpen. Voor mij is dit een prachtige en uitdagende verantwoordelijkheid waar ik veel voldoening uit haal. Op sommige momenten vind ik het ook zwaar en voelt het eenzaam, omdat niemand in mijn directe omgeving het echt goed begrijpt. Dit had ik van tevoren onderschat. Eigen baas zijn is zeker niet altijd rozengeur en maneschijn. Desondanks krijg ik er meer dan voldoende voor terug, en dit is dan ook niet de reden dat ik stop.
				</p>
				<p>
					Toen mijn compagnons en ik Label305 vormgaven hadden we mooie aspiraties waarmee we het onszelf niet gemakkelijk maakten. We spraken naar elkaar uit dat we het bedrijf klein en onafhankelijk wilde houden. Een plek waar het een genot en een privilege zou zijn om te werken. We wilden voldoende afwisseling en nieuwsgierig blijven. In andere woorden, we wilden ons niet vastbijten in √©√©n probleem. Dit betekende al gauw: geen investeerders en niet een bedrijf worden met slechts √©√©n product. Gaan voor een bureau was de logische keuze. Hiermee kunnen we langzaam bouwen aan onze droom van kleinschalig, afwisselend en betekenisvol werk.
				</p>
				<p>
					Als je dit verhaal leest, en bekend bent met de software-industrie, zal het je niets verbazen dat <a href="https://37signals.com">37signals</a> een belangrijk voorbeeld voor mij is. Ik ben ook ge√Ønspireerd door: <a href="http://madebysofa.com/">Sofa</a>, <a href="https://panic.com">Panic</a>, <a href="https://culturedcode.com">Cultured Code</a>, <a href="https://envylabs.com">Envy Labs</a>. Stuk voor stuk kleine eigenwijze bedrijven die prachtige dingen maken, helemaal op hun eigen manier.
				</p>
				<p>
					Een andere eigenschap die mijn voorbeelden gemeen met elkaar hebben is aandacht voor details. Ikzelf kan hierdoor ook geobsedeerd zijn: gestructureerde code en pixelperfecte interfaces. Ik heb altijd het gevoel gehad dat het consistent evenaren van mijn voorbeelden extra lastig was voor ons softwarebureau ‚Äî in tegenstelling tot bedrijven die zich wel op √©√©n product concentreren. Een portfolio gevuld met prachtig werk is een belangrijke voorwaarden voor potenti√´le klanten met mooie opdrachten en voldoende budget voor detailwerk. Label305 heeft inmiddels zo‚Äôn portfolio üéâ, al zeg ik het zelf. Daar komen was niet eenvoudig. Heb je eenmaal een opdracht, dan is het niet mogelijk om zomaar te beginnen met ontwerpen en ontwikkelen. Nee ‚Äî je moet het team eerst enthousiasmeren, meenemen in de context van het probleem en in laten leven in de eindgebruiker. Pas dan kan iedereen effectief en met overtuiging toewerken naar een nieuw softwareproduct dat weer een plek in het portfolio verdiend. Bovendien gaat er wel eens iets mis. Je maakt weleens een verkeerde keuze, die je met voortschrijdend inzicht moet herzien. En dan een klant overtuigen, zodat er voldoende tijd is om alsnog echt iets moois te leveren, is niet altijd eenvoudig. Bij een bureau moet je dus extra veel energie steken in het enthousiasmeren, inspireren en overtuigen als je wilt dat het uiteindelijke werk van hoog niveau is. En dat is weer belangrijk voor het binnenhalen van een volgende opdrachtgever.
				</p>
				<p>
					We zijn vaak op onze snufferd gegaan. In de eerste jaren hebben we veel projecten op projectbasis gedaan, die vervolgens regelmatig op onze kosten uit de klauwen liepen omdat we echt iets moois wilde neerzetten. Later schoten we te ver door in het omarmen van een iteratieve werkwijze, waarbij we elke week iets opleverden. We vergaten daardoor vaak vooraf een goed plan te maken. We dachten te krap en onderzochten te weinig door de wekelijkse deadline. Alle focus ging naar taken in de klaarkolom krijgen. In het begin loopt een project dan lekker vlot, maar op een gegeven moment ga je het terugzien in het resultaat. Bovendien is het echt totaal niet fijn werken.
				</p>
				<p>
					Om ervoor te zorgen dat wij in het vervolg ons werk met plezier konden doen en we onze klanten goed zouden bedienen, ben ik een poos geleden aan de slag gegaan met het opschrijven van <a href="https://thijs.ai/docs/label305-approach-process.pdf">een bedrijfsproces</a>. Hierin slaan we een goede balans en zijn alle nuances meegenomen. Stiekem was ik er veel tijd aan kwijt. Het voelde wel echt als een grote stap naar een beter bedrijf. Hetzelfde gold na het uitdenken van een HR-proces. Ik probeerde daarmee ervoor te zorgen dat iedereen in het team meer uit zichzelf kon halen. Het doorvoeren van verbeteringen in de bedrijfsvoering is erg interessant, omdat je tegen allerlei dingen aanloopt waar de stapels boeken je niets over vertellen. Als je bedrijf doorgroeit blijf je hier volgens mij altijd mee bezig. Wij kiezen bewust om kleinschalig te blijven. We willen het team daarom niet meer verdubbelen. Na de laatste verbeteringen had ik het gevoel dat de processen voor lange tijd niet meer drastisch op de schop hoeven. Alles loopt gewoon soepel. 
				</p>
				<p>
					Het probleem is natuurlijk, dat ik veel voldoening haal uit het bedenken van deze processen. En omdat alles goed uitgezocht was, viel dit langzamerhand weg. Die realisatie zorgde voor de eerste momenten waarop ik dacht dat Label305 misschien niet altijd mijn plek zou blijven.
				</p>
				<p>
					Eerder noemde ik dat een bureau zorgt voor veel afwisseling. Hoe mooi de afwisseling van een bureau ook is, ik ben toch altijd met een schuin oogje naar productbedrijven blijven kijken. Vooral omdat ik het idee had dat we de details nog beter konden uitwerken als we iets voor onszelf zouden maken. Net als bij mijn voorbeelden. Op een gegeven moment heb ik mijn compagnons overtuigd om te investeren in een eigen product. Het gaf mij de kans om in de schoenen van een klant te staan, meer te leren over marketing en met nog meer vrijheid te ontwerpen en te ontwikkelen.
				</p>
				<p>
					<a href="https://keeping.nl">Keeping</a>, is een tool die een probleem oplost dat we zelf hadden: urenregistratie. Inmiddels staat het product als een huis. Alle features, waaronder native apps en browser-extensies, zijn met veel aandacht voor details ontwikkeld en beschikbaar voor onze gebruikers üöÄ. Na wat geklungel met ondersteuning en een onhandige prijsstelling, maken we na veel marketinginzet inmiddels winst met Keeping. Het leiden van het productontwikkelingsproces van begin tot winstgevendheid was enorm leerzaam. Ondanks dat software nooit af is, voelt het voor mij inmiddels wel een beetje zo. Laatst was ik bezig met <a href="https://keeping.nl/blog/21-10-2020-keeping-voor-iphone-versie-2">onze nieuwe iPhone-app</a> en ik kon die gedachte moeilijk van mij afschudden. Ik kreeg dezelfde kriebels als bij het afronden van alle procesverbeteringen. De meest interessantste fas√©, waarin ik veel nieuwe dingen leerde, was afgelopen.
				</p>
				<p>
					Ik heb in de afgelopen jaren, naast mijn werk voor Label305, zowel mijn bachelor- als mijn masterdiploma‚Äôs gehaald. Ondanks dat ik regelmatig overladen was met werk, vond ik het altijd leuk om in een vak een nieuw probleem aan te vliegen met een groepje medestudenten. Toen ik in 2017 het studeren afrondde, was ik in het begin erg opgelucht. Ik dacht: ‚ÄúNu kan ik lekker focussen op √©√©n ding.‚Äù In een klein bedrijf werk je voortdurend met dezelfde mensen op dezelfde manier. Dat is fijn als je veel gedaan wilt krijgen. Toch begon ik de reuring van de universiteit te missen.
				</p>
				<p>
					Toen ik bezig was met mijn master in artificial intelligence (AI) leerde ik van alles over: computer vision, information retrieval en natural language processing. Ik wilde deze kennis graag toepassen bij Label305. Hier liep ik snel tegen een nadeel van kleine bureaus aan. Het is erg lastig om AI-opdrachten te krijgen. Onze klanten zijn vooral middelgrote bedrijven. Deze bedrijven hebben vaak onvoldoende data. De winsten die te behalen zijn met AI wegen vaak niet op tegen de kosten omdat er niet genoeg schaalgrootte is. Bovendien kan je nooit garanderen of het echt gaat werken. Voor iedere klant is een dure opdracht zonder garanties onaantrekkelijk. Mijn collega‚Äôs hebben weinig ervaring met AI. Als we een opdracht zouden krijgen zou ik deze helemaal alleen moeten oppakken. Ik legde me er uiteindelijk bij neer. We zouden voorlopig niet veel met AI doen. Dit vond ik stiekem wel jammer.
				</p>
				<p>
					AI wordt vaak toegepast in grootschalige systemen. Een van de weinige grote systeem waar ik aan gewerkt heb is Partyflock. Deze website piekte ooit op 500 miljoen pageviews per maand. Dit systeem was jammer genoeg ingericht met gedateerde methoden. Naast Partyflock heb ik veel infrastructuur opgezet voor onze apps, maar tot nu toe zijn we nog niet aangelopen tegen de problemen die optreden als een systeem √©cht enorm wordt. Het oplossen van die problemen spreekt mij juist aan. Ik zou graag nog eens duiken in moderne methoden om enorme informatiesystemen draaiende te houden. Het werk bij Label305 geeft me hier tot nu toe weinig ruimte voor.
				</p>
				<p>
					Eind 2019 ben ik alles op papier gaan zetten: ‚ÄúIk krijg energie van nieuwe dingen leren, nieuwe dingen doen en een beetje reuring.‚Äù Terugdenken is iets dat ik te weinig doe. Ik ben altijd bezig met de problemen van vandaag en morgen. Toen ik toch begon met terugdenken en keek wat we bereikt hebben, drong het tot me door dat inmiddels alles aardig gaat zoals we dat oorspronkelijk voor ogen hadden. Om nieuwe dingen te blijven doen, zou ik mijn compagnons kunnen overhalen het helemaal over een andere boeg te gooien. Dat lijkt mij geen goed idee. Label305 is nu na 10 jaar het bedrijf dat we wilden. Samen in een klein team werken we afwisselend aan betekenisvolle softwareproducten met veel aandacht voor details. Daar wilde ik niet aan tornen.
				</p>
				<p>
					Langzamerhand bedacht ik me dat het misschien beter voor mij is als ik zou vertrekken. Label305 kan prima verder zonder mij, en dan kan ik weer echt iets nieuws gaan doen. Misschien wel iets met AI of met enorme systemen?
				</p>
				<p>
					Ik maak mezelf geen illusies. Het gras is niet groener aan de overkant. En ik zou zeker later terug kunnen verlangen naar Label305. Desalniettemin, ben ik ervan overtuigd dat dit de juiste beslissing is.
				</p>
				<p>
					Ter voorbereiding van mijn vertrek heb ik al veel van mijn taken overgedragen. Mijn compagnon Joris Blaak gaat Label305 verder leiden. Olav Peuscher en Zgjim Neziraj nemen samen de productverantwoordelijkheid van Keeping over. November is mijn laatste maand bij Label305. Daarna neem ik eerst wat tijd om uit te rusten. Ik weet zeker dat ik iedereen echt ontzettend ga missen, maar ik heb ook veel zin in een nieuw avontuur.
				</p>
			</section>
		</div>
	</body>
</html>
